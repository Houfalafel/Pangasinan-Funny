<text>
<meta>
<title>Homesteads</title>
<link></link>
<ortho type="modern" clitic="attached50" apos="none"> 
    <letter 
k="c" <!-- only in codas -->
w="o"
pbm="u"
g="u"
ng="ñg"
ngg="ng"
/>
    <aff type="assimilated" />
</ortho>
</meta>
<other>
The Governmemt of the Philippine Islands,
Department of Commerce and Communications,
Bureau of Labor,
Manila </other>

¡¡¡PALANCAP!!!
Say dalin pinalsay Dios ya onkanad too, Alioan pinalsay Dios ya para saray pigaran too.—<name>Manuel. L. Quezon.</name>

MAÑGALAKAYOY DALIN YA “HOMESTEAD” PIANO SEGUROY PANBILAYYO.

Tuaratan ya imbagay Presidente na Senado tayo, tan tua met ya onong na igagangay Gobierno na Filipinas ed guetmaten panpiraoatan a katuaan.
Nanlapud komapiton agueo na bulay Octubre ed taoy 1903 inpakseb so sakey ya gangan No. 126 ya isasalaysay to no panon kasi pañgalay ya dalin ya homesteads.
Homesteads, gabay ton ibaga: Daldalin na kalapagan ya iter ya pabunaen tan pañgipalagueyay abung, ya onkanad panayamay sakey ya familia.

SIOPARAY NAYARIAN DAY MAÑGALAY DADALIN “HOMESTEAD.”

Samay kuanda no gabay nayarian, balibalin onkanad panañgalay sakey ya dalin homestead. Say Gobierno na Filipinas, lapud pakayari ton man ya gangan, iter ton angapoy bayar ed siopaman ya mantaoy masulok ya 21 años o dino pañguloy sakey ya familia, ya manayam ed Filipinas o di no Estados Unidos tan diad saray daldalin ya oalad pacauley to, ya mamkereo dapot sumpalen iray kaukulan ed panañgaley sayan dalin ya homestead, sakey ya kagatoy dalin ya ag onsolok ed labinanem ya hectareas. Ta piano nayariay pankerew tan pañgala ed sarayan daldalin ya angapoy bayar, kanepuegan ya sakey ya kagatoy dalin ya gabay ya kerewen alioan okupado, tan aliwa muet ya intalaga, o dino oalad pakauley na angan siopaman.

SARAY DALDALIN “HOMESTEAD.”

Diad saray mabunan kaluyagay Mindanao tan Sulu, oalaray libolibon hectareas ya dalin homestead, lalulad kaluyagay Davao, Lanao, Surigao, Isabela, Bukidnon, Agusan, Cotabato tan Zamboanga.
Nayarin ibaga ya diad kapulupuluoay Filipinas oalaray daldalin ya homestead; balet mas dakdakel ni ed saray onguedan ya luyag: <place>Mindoro</place>, Cagayan, Isabela, Palawan tan luyag na Montañosa.
Say kinakabalgan darayan daldalin agni nibagay katuaan. Kakalkulaen ya say kinabalgay dalin na karaklan ed kapulupuluoay Filipinas 20,000,000 hectareas, diad saraya 13,000,000 asakupay takel. Say kinabalgay dalin ya angad sayan agueo (11 Febrero, 1919) ya nalalan homestead, lako tan paabang, sabien toy 1,251,800.4885 hectarias.

AKIN ET KANEPUEGAY MANGALAY "HOMESTEAD."

Say maslek ya panlalapuay kasegsegañgay balbaley manlalapud agpakayari karaklay manayam ya pakalay pigaran kagatoy dalin ya pabunaen ed kaabigay sinansakey piano nayarian toy mangipalaguey ed asalitandalin na muelag ya abung to. Matuoan pueteg ya diad saray luyag ya saray daldalin andirad pakauley na sakey ya too, ya singa diad Filipinas, agni kabat so masiadon kapobrian ya tarok toray makasalanan, masegsegang tan pañgaskasian.
Say ministro na Hacienda ed India, ya agni abayag, nan lapudiad Filipinas, imbagato so onguendan ya nipaakar ed problema economico ya kuan na baley tayo:

Say problema ed Filipinas mainumay ya palineoen; dia angapoy nanduruman kasta ya siñga diad India baley mi. Saray tumatalon dia maong so kipapasen da, ta dakel tan ankabaleg so daldalin ya manulong ed panbilay da, dapot no oalay seseg da tan makulira ya manapiguer na sarayan daldalin, balet dakel ed saray luyag na India, say toon mairap angapon balot so napañgalaan toy maong ya panbilay to.

Say Gobierno na Filipinas, diad impakatalos to ya masarag so ilaloy panagbilay dia impacseb to so satan ya asalitan gangan No. 926, piano amin ya manayam diad kapulupuluoay Filipinas ya nayarian toy mañgalay sakey ya homestead, pankulian toy mankerew.
Lapud andi bali ta kaabigan tan pakayari too ya pakagamor toy sakey ya homestead, say karaklan muet napaabig, ta diad satan naarumay ualan buñga, balet diad satan muet ya panaon nabaoasan muet so pankaukulan, ta sakey ya tumatalon ya taneman toy sakey ya homestead oalalay pañgalaan toy panbilay to tan familia to, ta dia muet ed saya natuloñgan toy karaklan. 
Amin ya tumatalon napaabig ira, ta say adelantoy Agricultura, pabaoasen toy laslasay trabajod tindaan. Say pamabunad daldalin ya tataneman sebuelan toray totoon onlad saray ciudades, ta no dakel so nalmon trabajo ya napañgalaay panbilay diad saray luyag ya kaoalaay mabunan daldalin, say kulkul na sarayan tumatalon agnagaoa, ya siñga diad saray luyag ya dakel ed saray daldalin oalarad limay pigaran too lambeñgat.
Mansuscribe kayo tan ipaoit yod <place>Buró de Trabajo, Manila, I. F.</place> se so solicitud yo ya oadian katakep tonian manifiesto. Alioan atrasado so mañgapiguer na panbilay to.
¡Sambot yoy mañgala!

<other>
FAUSTINO AGUILAR,
Director del Trabajo.
164696-
</other>
</text>
