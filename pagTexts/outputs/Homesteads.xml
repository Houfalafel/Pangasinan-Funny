<text>

<main>


¡¡¡PALANCAP!!!
say dalin pinalsay Dios ya onkanad too, Alioan pinalsay Dios ya para saray pigaran too.—<name>Manuel. L. Quezon.</name>

maÑGALAKAYOY DALIN YA “HOMESTEAD” PIANO SEGUROY PANBILAYYO.

tuaratan ya imbagay Presidente na Senado tayo, tan tua met ya onong na igagangay Gobierno na Filipinas ed getmaten panpirawatan a katuaan.
nanlapud komapiton agew na bulay Octubre ed taoy 1903 inpakseb so sakey ya gangan No. 126 ya isasalaysay to no panon kasi pañgalay ya dalin ya homesteads.
homesteads, gabay ton ibaga: Daldalin na kalapagan ya iter ya pabunaen tan pañgipalageyay abung, ya onkanad panayamay sakey ya familia.

sioparay NAYARIAN DAY MAÑGALAY DADALIN “HOMESTEAD.”

samay kuanda no gabay nayarian, balibalin onkanad panañgalay sakey ya dalin homestead. say Gobierno na Filipinas, lapud pakayari ton man ya gangan, iter ton angapoy bayar ed siopaman ya mantaoy masulok ya 21 años o dino pañguloy sakey ya familia, ya manayam ed Filipinas o di no Estados Unidos tan diad saray daldalin ya walad pakauley to, ya mamkerew dapot sumpalen iray kaukulan ed panañgaley sayan dalin ya homestead, sakey ya kagatoy dalin ya ag onsolok ed labinanem ya hectareas. ta piano nayariay pankerew tan pañgala ed sarayan daldalin ya angapoy bayar, kanepegan ya sakey ya kagatoy dalin ya gabay ya kerewen aliwan okupado, tan aliwa met ya intalaga, o dino walad pakauley na angan siopaman.

saray DALDALIN “HOMESTEAD.”

diad saray mabunan kaluyagay Mindanao tan Sulu, walaray libolibon hectareas ya dalin homestead, lalulad kaluyagay Davao, Lanao, Surigao, Isabela, Bukidnon, Agusan, Cotabato tan Zamboanga.
nayarin ibaga ya diad kapulupuluway Filipinas walaray daldalin ya homestead; balet mas dakdakel ni ed saray ongedan ya luyag: <place>Mindoro</place>, Cagayan, Isabela, Palawan tan luyag na Montañosa.
say kinakabalgan darayan daldalin agni nibagay katuaan. kakalkulaen ya say kinabalgay dalin na karaklan ed kapulupuluway Filipinas 20,000,000 hectareas, diad saraya 13,000,000 asakupay takel. say kinabalgay dalin ya angad sayan agew (11 Febrero, 1919) ya nalalan homestead, lako tan paabang, sabien toy 1,251,800.4885 hectarias.

akin ET KANEPUEGAY MANGALAY "HOMESTEAD."

say maslek ya panlalapuay kasegsegañgay balbaley manlalapud agpakayari karaklay manayam ya pakalay pigaran kagatoy dalin ya pabunaen ed kaabigay sinansakey piano nayarian toy mangipalagey ed asalitandalin na melag ya abung to. matuwan peteg ya diad saray luyag ya saray daldalin andirad pakauley na sakey ya too, ya singa diad Filipinas, agni kabat so masiadon kapobrian ya tarok toray makasalanan, masegsegang tan pañgaskasian.
say ministro na Hacienda ed India, ya agni abayag, nan lapudiad Filipinas, imbagato so ongendan ya nipaakar ed problema ekonomiko ya kuan na baley tayo:

say problema ed Filipinas mainumay ya palinewen; dia angapoy nanduruman kasta ya siñga diad India baley mi. saray tumatalon dia maong so kipapasen da, ta dakel tan ankabaleg so daldalin ya manulong ed panbilay da, dapot no walay seseg da tan makulira ya manapiger na sarayan daldalin, balet dakel ed saray luyag na India, say toon mairap angapon balot so napañgalaan toy maong ya panbilay to.

say Gobierno na Filipinas, diad impakatalos to ya masarag so ilaloy panagbilay dia impacseb to so satan ya asalitan gangan No. 926, piano amin ya manayam diad kapulupuluway Filipinas ya nayarian toy mañgalay sakey ya homestead, pankulian toy mankerew.
lapud andi bali ta kaabigan tan pakayari too ya pakagamor toy sakey ya homestead, say karaklan met napaabig, ta diad satan naarumay walan buñga, balet diad satan met ya panaon nabawasan met so pankaukulan, ta sakey ya tumatalon ya taneman toy sakey ya homestead walalay pañgalaan toy panbilay to tan familia to, ta dia met ed saya natuloñgan toy karaklan. 
amin ya tumatalon napaabig ira, ta say adelantoy Agricultura, pabawasen toy laslasay trabajod tindaan. say pamabunad daldalin ya tataneman sebelan toray totoon onlad saray ciudades, ta no dakel so nalmon trabajo ya napañgalaay panbilay diad saray luyag ya kawalaay mabunan daldalin, say kulkul na sarayan tumatalon agnagawa, ya siñga diad saray luyag ya dakel ed saray daldalin walarad limay pigaran too lambeñgat.
mansuscribe kayo tan ipawit yod <place>Buró de Trabajo, Manila, I. F.</place> se so solicitud yo ya wadian katakep tonian manifiesto. aliwan atrasado so mañgapiger na panbilay to.
¡Sambot yoy mañgala!


</main>
</text>