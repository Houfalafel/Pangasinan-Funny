<?xml version="1.0" encoding="UTF-8" ?>
<text>
<meta>
<link>http://phspirits.com/</link>
<ortho
      type="modern"
      clitic="separate"
      apos="none"
    >
    <letter pepet="ë" />
    <aff type="assimilated">
        <af1
          type="normal"
          form="un-"
        /> <!--uses inm, mostly?-->
        <af2 type="hyphen" /> <!--uses hyphen after g-->
    </aff>
</ortho>
</meta>
<main>
<page link="http://phspirits.com/sawa-pangasinan-pangasinense-translation/">
<!-- eray and irmen? -->
Aray danum na dayat et simmiling na singa sakey na butil t

an abetag ng alahas (dyamante), singa apoy o parlang tan silew na bitwin.

Natan na labi, singa kaparyas ya amin na labi, say getma to, aya et otet la, dyad panaon na pankokoegip to tan say entitilek ed linawa tan nonot to et arom, ed saman na oras et sarag ton likumen say nipakna ed likna to.

Wala ney sakey na pasen na abong, imbaga tod ina to na amin na istorya to wala ney panaoy pan alis alis daray antokaman na totoo ed san aney na pasey isla. Balet say oras et naoputan la. Simmilip tan nimmingning dyad arapay patar, na dakel iray taga byek taew (turista) na immaalis nipeg na anengneng day irap na bilay ed saman na lugar.

Nen saman ayan lugar et sakey na masanting na isla na dakel na too na manbibilay, natan singa la malapatey o malainatey na lugar ya alaes la, ya naantaan ya aray arom na too na taga biyek taew (turista) na asubraan iray pinan gamit ed saman na lugar.

Immagos tan timmerter so akes to ed lupa simmabi anggad kainepan na saray pakaanta.

Tinepetan toy sarili to, “aya amo so kapalaran ya totoo dyad pasen me”.

Abalang tan abayag ya irmen so limmad pasen da.

Inpikit toy mata to tan imingas ya dagew ed kalabian to, inkarga toy lima to dyad banday ulo to ed anlimek na pasen na bwer, intokotok tod sarili to anggap napano na aliwan nonot tan kanonotan to.

Abangon tan nanpainawa, insekder totan anonotan to na aliwa so limmad kanonotan to.

Saray bitwen aga simmilew ed dayat, agto alikas so pitang daray arom na bulan.

Alikas ton amin, no amin iray too to ed saman na pasen no walay getma (posilidad) da, tan enla irad saray paka bilayan da, pero andi, abalang so limmipas na getma tan abalew to.
Pimmawel dyad abong to tan dyad saray ateng to tan apater dyad bilonget na bilay to.
Aga angiter na nipeg na panirapan tod loob to, ta anta tod sarili to na amin na too to ed unoener ed sikato dyad angadngad bilay to.
Say bilonget tan liwawa na nanpegleyan tod sikato et anggapoy akira parad sikato.

Anggad dyad patar na dayat et aliber tan abalkot lay irmen.

Anggad say pamilya to et nipeg lan enkerew na pikakasi.

Immeyag, pan nadayew tan nataktakot iray kasubeg to ya sakey na ginatinan tan biktima nen saman na agew.

Endadaloy ed dala to eray dalay totoo to tan kakaiba ton totoo.

Pero say irmen tan bilonget et pimmayagpag ed lugar da.

Pinulyanan ton laed dad oleg na agew, apatalimukor ed pweg to tan timmerter tan immagos so akes to tan apaktak ed kipapasen na ambilonget.
</page>
<page link="http://phspirits.com/sumarang-pangasinan-pangasinense-translation/">
Gimmalaw so gigante ya matayam ed dalad paunla’d Kalanutian, sa’y lugar no iner to naalmo so premyo to.

Natsawan ed galaw ya ginalaw to, paunla-unla ed abong-abong tan unkalab ya ligaw ed bibii, managtakot ya arom ya managligaw piyan naala to’y bii ya labay to. Sananey so kailangan nen Sumarang, sananey ya balo, sananey ya untapat ed ara’y panag-anos to.

Nalmo ya gigante ara’y esal ed tanong to ed sungot ya malabir ya bibii ed baley da. Wala’y bii, si Donya Ines Cannoyan, anak ya sankayamanan ya too ed Kalanutian. Aman so aanapen nen saman ni. Anggapo’y talos ya panag-abol to ed pa-palda ira’y bibii, anggapo nen naanton aga makapaliket nu isubla’y to lay arom ya bii kasumpal ya sakey bii.

Si Donya Ines, para ed sikato, et mabli ni nen sa’y karakel ya ginto. Ipapangarap to’n sikara’y mansumpal ed utit, bilan Hari tan Reyna to. Perpekto ira’y bagay nen anengneng nen Donya Ines sikato. Manligaw si Sumarang ya salita’y walay karorasan, ya walay kapawaya’y kasil to, ya arama’y arom ya manliligaw nen Ines, aga makaasinger ta wala’y sibat to.

Nen sakey bulan ni man.

Natan, aderal ya too la si Sumarang. Agda sinagot, durog tan dismayado, binilay to’y agew to ra ya unbyabyahe paunla ed lugar ya aga kaarawian ed Kalanutian, mambabakasakali ya maka-ala’y pidwan pag-asa ed Donya Ines Cannoyan.

Agto apantanto sa’y kumpetisyon ya inarap to. Sigurado si Sumarang ya ed laman san sibat to et makapantakot anggano iray maritringgas ya managligaw to nen Ines, balet andi. Agga natanggap ya mayayaman ya nanlapo ni ed ararawin dayat tan ginton kabaleyan so pankatalo. Ginto so wadiya ed puso da, sananey labat ya alahas ya naiarom da ed kuleksyon da.

Anggano iramay Kastila et nararakepan ed ara’y storya’n patungkol ed rikit tan ringgas to. Sansasakey o grupo grupo ira, sasalien dan maging Juan de Salcedo ed prinsesa ton si Kandarapa.

Mas gwapo ni ray arom ya mangaligaw to nen sikato. Agto nunuten nen Sumarang so itsura’y eleng to ya kasimbaleg ya dwaran dalig, sa’y arukey ton bwek, o say balbaleg ton laman. Sa’y anta to labat, naala to’n amin ed pwersa.

Balet ed saya’y Datu tan Conquistadores ira, anta to’y lugar to. Aga makalaban si gigante para ed inaro to, andi ed saray karibal to ra. Twa, kaya to ran sansakey, balet agto naala tan ya oportunidad. Agew agew, unla ra’d abong to ya wala ray awit ya regalo, mamamabli san dakdakel.

Balet, anto’y naiwat ya gigante’n aya? Anggapo, balet say salita to tan sibat to labat.

Adurog, anta to nu kapigan atalo la. Nanbalkot la’y gamit to ra, inumpisahan to la’y arawin akar to paunla ed baley da. Agto man naala so puso nen Donya Ines Cannoyan, balet nayarin makalimot siguro sikato ed sara’y arom ya bibii diman.

Arawi tan mairap so dalan. Ramdam to la’y kesaw ed buto to. Wala ra’y panaon ya unlingon si Sumarang ed pinanlapuan to tan isipen to no duga’y ginawa to. Siguro ara’y arom ya mananligaw to unsuko ed kesaw tan umpawil ta piyan si Sumarang la’y pilien to. Siguro man-abot ira’y mata dan dwara nen Donya Ines tan manmahalan la ran dwa habang itaboy to ray arom ya manliligaw anggad tanggapen to la’y lakap to nen Sumarang.

Aman labat ira’y nunet ya pantasya nen Sumarang para makapampainawa. Ginugo to’y mata to’n kasimbaleg ya plato san dimmukel ed bato.

Ed pagkanengneng to’d arawi, wala’y anengneng to’n laki ya walay amputin tandang san mabwek ya aso. Binati nen Sumarang, san nila to san kinatungtong to. Nampakilala si ma’y laki ya si Lam-ang, san im-mirong ed abay to.

Kwanen Sumarang, “Aro, Masibeg ya Lam-ang, iner so laen mo? Iner ya kakyewan so balak mo? Iner ya bundok so pan-ngasoan mo? Kaarok ya Lam-ang?”

Tinepet nin Lam-ang so paryas to’n tepet ed sikato.

Imabaga nen Sumarang, “E ta tinepet mo ak, Nanlapo ak ed norte, ed baley ya Kalanutian, limma ak diman para ed lima nen Donya Ines Cannoyan.”

Timmunda si Lam-ang bago immesal. Nenengneng to’n diretso ed mata si Sumarang tan imbagan to’n unla met sikato ed Kalanutian para’d Donya Ines Cannoyan. Imbaga nen Lam-ang ya dapat man-hiwalay la ra’y dalan. Unla si Lam-ang ed Kalanutian, malay to, pano sikato’y pilien nen Donya Ines Cannoyan.

Immelek si Sumarang, pimmawil so elek to ed kakasilan ya elek to’n immabot ni’d asinger ya kakyewan. “Aga nayarin sika, ed sata’y lupam, pano aliwan sika’y pilien to. Wadman la ra’y mayayaman tan Kastila ya nanengneng laba’t ni nen Donya Ines Cannoyan. Ibaga’k la met ed sika, anggapo’y kwenta tu tay panlalakbay mo,” imbaga to.

Ninengneng to si Lam-ang ya wadya ed arapan to. Naisipan to’n asibok si Lam-ang ed nunot to’n kaya to’n manalo ed puso nen Donya Ines Cannoyan. Dakel so managligaw to’n mayaman, gwapo, wala’y kapangyarian. Para ed sikato, gilata labat si Lam-ang, aga karapat-dapat ed oras nen Donya Ines Cannoyan.

Esal nen Sumarang lamet, “ipreparam so laman mo ta dipendaan mo’y sarilim ed sibat ko – alitdiwa no agmo nasampat ayay sibat ko”

Aga laba’t gimalaw ya balot si Lam-ang. Mas gimmalit si Sumarang. Akin aga labat ataktakot si Lam-ang? Nu arama’y arom ya managkalab ya ligaw ed Kalanutian, natataktakot ira’n tampol tan umbatik labat la’y nayarian da.

Ed amin ya kasil to, imbantak to’y sibat to ed lam-ang san nan-alagar ed tanol ya pankaturok ya laman.

Dismayado’y Sumarang ed pagkasampat nen Lam-ang ed sibat to gamit ed kumapat san sankamelagan ton gamet labat.Pinik-pikwar to’y sibat nen Sumarang ed beklew to san imbaga ton ipawil to lad sikato so sibat to ta pyan angappo’y panka-utang to ed sikato.

Imbaga ni ed Sumarang ya ta no agga maingat, sa’y bangkay to’n gigante et untayak diya.

Simyudot si Sumarang. Syupan alintaweng ya kasi pyan man-angat diya? Simwerte laba’y yan utot tan asampat to’y sibat to, nunot nen Sumarang. Agga mampatalo si Sumarang.

Bimwelo si Sumarang tan simmugod paunla eh Lam-ang, balet kimaway laba’t ed dagem si Lam-ang san imbantak to may sibat ed Sumarang. Aturok si Sumarang tan simmabit arawi-rawi angga’d kuma-siyam ya burol.

Sikaran dwa nen Donya Ines Cannoyan, tan nu panon kaliket no sikara’y nansumpalan so utit ya anunutan nen Sumarang.
</page>
<page link="http://phspirits.com/mansusopsop-pangasinan-pangasinense-translation/">
Ag nanduruma so nakokogip kon leplep.

Ungagapo ya amin ëd dukólan. Wala’d ospital ak ya lanang. Ag ni amtay doktor no anto so aliwa’d siyak. Saliën da ak lalamët na sananëy. Amtak nasakitan ak lalamët ëd saya balët ag ko ipakasalanan iramay doktor ta gagawaën da labat so kimëy da.

Simabi iray dagum. Inturók da ëd siyak na pigaran oras. Panbabagaán da ak iray nurse ya maganģano la ‘yan nasumpal insan ag umbayag unabig ak la. Anģapo kuno so gawaën dan maugës ya ikaasinggër ko’d caatapan. Uningas labat la kuno so gawaën ko, anģad nasumpal ‘ya.

Balët mas antakot ak. Kasumpal  iray panagsáli da ëd siyak, nanmaliwan bukor ko’d dukólan ëd dalëm to iyan ospital. Singa imay gapo. Imbaga da, imatonan da ak kuno insan pawilën da ak na doktor kada naogonoyan.

Ëd saman ko anëngnëng, wala so ambalangan andukëy a agko nabirbir ya mananalapu’d atëp. Ag ko amta no anto iman insan ag ko mët amta no wala so pampëpëkëtan to. Balët singa mabilay. Ag ak makagalaw. Ag ko naiarawi imay ambalanga ëd siyak ta akësawan ak ëd amin na insáli da ëd laman ko.

Insan ko natan alikna. Pimëkët ëd siyak imay ambalanga, insan abilay so laman ko ya singa akila ak ëd lumbaan a batik. Insan abalang so amin a kasil ko. Akësawan a maong, anģad anģapo lay kasil pian nataktakot ni. Nilinģis ko labat la imay ambalanga. Ambëtël so pëkët to ëd katat ko. Timonda nën adiwit to lan amin so biyëk tan biyëk na sayan laman ko.

Insálik so unëyag balët naksawan ak ya maong. Nalilikas ko imay sananëy a pakalikna ëd intiron laman ko. Ag ko la nabitla so inkabayag to, labay ko labat la so unugip.

Insan simabi imay nurse. Abalang imay ambalangan anëngnëng ko. Tinëpët to ak no maong ak labat balët anģapo so kasil pian ibagan andi.

“Ag ka mapaga, nabangon ka ni anģad naani nin daisët lapu’d samay tambal. Naogonoyan makaugip ka la ëd satan,” imbaga to may nurse.

Sinálik so unëyag balët anggapo so tanol to.
</page>

<page link="http://phspirits.com/hukloban-pangasinan-pangasinense-translation/">
<!-- i fixed the numbering here -->
1. Amay bii ëd tindaan. Ag to inyan ëd pananginan iray pising.
2. Amay malukon a angala ëd paparaën kon luluganan. Aliwan lapo’d alingo ka ët ondakmomo ak ëd sika.
3. Amay draybër na jeep ya akatalapos lawari ëd siyak. Ag to nëpëg so man-drive.
4. Aman a bii ya inunaan to ak ëd pila. Say amta to nagawaan to lan amin lapo labat ëd wala so bag ton Louis Vuitton.
5. Atan a ugaw ya aga ontondan mansalita. Iitdan to ak na sakit na ulo.
6. Amay ugaw ya imukok ëd abay ko. Syupa so makan-amta ëd sakit to. Ibangat da kumon na dugan kagagawa.
7. Amay guwardiya ëd estasyon a tren. Sumpalën to lan nengnengen iya so bag ko. Atilak ak lawari lapud sikato.
8. Amay managlako na pisbol. Singa labat mantatakëw ëd kamablian a lako to.
9. Atan a bii. Nonot to gawa to’y intiron dalin lapo’d magana. Unsabi-sabi so agëw mo.
10. Araratan a turista. Abalang da makapanlastog ira? Aga ak umpayag. Dapat naamtaan da ya say respeto ët mangipawil na respeto.

Inlëksab to may akulaw so lapis to insan imëngas na aralëm. Makapakësaw iyan agëw, amayamay so simubok ëd pasensiya to, balët, amin akayanan to. Nimnëngnëng sikato ëd bintana insan ninonot so amin a ginawa tan inarap to piyan makasëmpët. Piyan nabwas mas maabig la.

11. Amay ugaw ya wala so kaiban aso. Ag to naparëën may aso ton man-ilol ëd siyak.
12. Araman a bëngër ya ugugaw ya manlukso diyad parki. Inalagar kon wala so nabëtagan a lapislapis na ulo, balët anggapo so agawa.
13. Amay umbabatik ya akadumbo ëd siyak. Nëngnëngën to kumon so dadalanan to.
14. Amay drayber na taxi ya nanpatnubang ëd siyak. Inleksab toy bintana na luluganan tan nanngisiw ëd biin dimalan. Nayari lasi ya!
15. Amay man-iitër na impawit. Imbaga to onsabi imay pawit ko na alas-kwatro ya ngarëm balët inalagar ko anggad alas-singko. Makapoy a serbisyo.

Mas onaaliwa so nagagawa. Amay listaan kumon, para’d panagpaway na saray labay ton nagawa piyan ag la man-usar na mahika. Balët diyad inagëw-agëw ton panagpaway, wala ’ray arum a nasasabat to. Iramay say nonot da maamta ira anggano anggapo so otëk da, iramay say nonot da gawa ra so intiron dalin.

Kabusol to iran amin, anggano iramay anggapo so ginawa ra ëd sikato. Ta unsansia, nasabat to ira lamët, insan man-akop ya lima to pian ag to nitagëy ‘san nituro to so gamët to ëd tawën. Amimpiga da lan pinapaway sikato ëd amayamay lan balëy nen naamtaan da so aliwan gagawaën to.

Balët ag la naulit. Insipan to la ëd sikato. Man-arum labat ëd listaan pian nabalang so pëtang-na-ulo. Kaukolan iyan ontonda.

16. Atan a pusa ya nanbangon ëd siyak. Inagëw-agëw itan ya wadtan.
17. Aramay atapis kon kaonay. Ag da ak tondaan ëd panagbilay ko. Akin ët ag ira ontondan mibabali?
18. Amay managlako ya taho. Aga ontotondan man-ëyag ëd kabwasan. Wala la lanti so pusan aarapën ko, imarum ni anggad sikato.
19. Araman a nandi-bibliyan misyonero. . .

Tonda la. Tonda la ‘ya. Ag to ni ingen makasumpal na kabwasan a ag umpëpëtang so ulo to. Manlalapo lagi iya’d dalem a dalin. Kaukolan ton umpawil ëd tuwan sikato pian makalinawa ‘san ipanëngnëng ëd saray totoo no inër so kanëpëgan da.

Inlokas to so pinto insan to intagëy so lima to, akaturo ed tawën so sakëy a gamët.

Umpisaan to ëd samay pusa insan to la isublay iramay arum.
</page>
<page link="http://phspirits.com/laho-pangasinan-translation/">
Say Lunar Eclipse o duyog so nagagawa tano say bulan et immakual ya binmeneg ed mundo tan nasisindagan to.

Say taloran klase na Lunar Eclipse et apasakey la sikato moy talos ton amin may Total Lunar Eclipse Say sanka bali-balian ton nia aya so nagagawa no say entero lay bulan ya undadalan et napasimaran na “UMBRAL” ed mundo.  Walay 35% o trentay sinko porsyento ed samay eclipse so magmaliw lan Total Lunar Eclipse Saray Lunar Eclipse et nagagawaed maminpiga ed sakey taon kada walay.

Total Lunar Eclipse so nayarin makasabi so daiset ya liwawa na agew ed bulan. Say liwawa’y agew et kaokolan ni ya ononan ondalan Earth’s athmosphere o dino kaliber-liber na mundo tan piano nasagap toy kolor ya asul ya liwawa’y mangititilak ya puron kulay na ambalanga o dino kasileng na kahel .  Say amabalangan liwawa so onloob ed Earth’s athmosphere tan manpapakislap ed bulan. Lapud dia kanian aya so Total Lunar Eclipse ya ingngaran day ‘Blood Moon’.

Kuanda…

Ipaway moy telescope mo kapagno walay ‘Blood Moon’ piano nanengneng na duaran matam.  Sikato yay kuanda Nanenengneng  mon singa ongagalaw ya manarawi ray bituwen no wala yay eclipse .Say igagalaw na liwawa singa mankislap tan manandi no walay  nakena.

No maswerte ka nayarin naneng-neng moy angkekelag a pirason kolor na kahel tan duyaw na liwawa ya ongagalaw ya singa baleg ya tanda  nagnenengneng mon singa napipildit ed (zigzag) manliko-likon pattern ya asingger la ed bulan.

No ongapo la eclipse nanenengneng moy tanda na liwawa ya ontonda ya aga ongagalaw legan na walay eclipse.  Nane-nenneng moy ambalangan liwawa ya pabaleg lan pabaleg anggad agono la nayarian ya pa-arawin neng-nengen makakalikna ya singa kay “de javu” maminpiga-pigan beses mon apalabas.

Mankelaw kan nataktakot tan nanonotan mo aya so makapalek ya liknaan lapud eclipse labat tan
</page>
<page link="http://phspirits.com/kataw-pangasinan-translation/">

Manprepara kaya ta umalis tayon masapbay pano agtayo masinagya agew.

Balibali so katkaogip ko non bangonen to ak nen tatay ko, siak kono so nindidpa ed tapew na palendey tan undadalan ed sanay kakewan ya singa siak so Super Hero ed amin ya kawkaogip ko so angapoy sanipot to.  Baton agew lalamet so arapen ko.

No kabuasan pinipriparak so kanen tan gamit ya nakaokolan ko.  Asabik so liuak la lame ted lambat, nanpasnok si tatay ta mabaybayag ak singa nan karoman.

Unla tayo ed dayat natan.

Makapakelaw nen saman agto labay nen tatay tan saramay kaiba ton managsira ya onlad man ta delikado diman lapud ibaiba so kasil na daloyon na danom diman balet nagawaan mi.  Padaisit lon padaisit so nanala da agko anta.  Anggad kapigan kami manayam diya ed abay na dayat.

Ibagak kendi tatay ya labay koy unla ed ciudad tan mananap na trabajo maong diman nen say agew-agew ya nonoten.  No walay nanala me ya sira para ed kanen min inagew-agew.

Asikasom tan agmo tontonen so sinag.

Onya so ibabaga da nay manag sira na onyan onla kami ed dayat.  Agbo anta no antoy labay tan ibaga balet balibali dengelen aya dedengelin kon inagew-agew nanlapo la nayari ak lan onlogan ed baloto.

Alimey may lambat on kakasid ak la nayari ak lon nantrabaho ed construction.

Pepot moy layag mo.

Atat-takot a ked eyog nen tatay agko anta ko ant oaken et pinipet toy layag to walay arengel ton bali-balin kansion singa boses na angel ya ondedepa ed liberliber ko balibali so laman ko senga ak wala a ked marereen oaren labay kon laen so nanlapuan to may togtog.

Agka unla ladtad ed danum.

Senga sa may ibaga non tatay agko masyadong nanangel sinibukuan ton ginuyon non tatay may brasok bolet labay kon unla mo iner so panlalapuan to may tugtog.

No nayari agto ak lapigilen ni tatay agto natatalosan no antoy erap na balay ya kakarapen sanggapoy nanenngneng mid ya.  Digaed dayat agto kami napakan anggad bilay anggalapoy sira ed dayat labay milay umalis diya tan unla kami ed ibang lugar ya.  Mangiter na balon pag-asa ed si came.

Say liwanag agmo tontonen tonton mo sa liwanag.

Nanenengneng ko la natan so balibali tinatawag da ak na sirog dra ed dalem na danum.  Agto natatalosan ne tatay.  Masiken la si tatay agto nanenengneng sa arapen siak nanenengneng ko la.  Tomboken koy sirag ililigtas kami amin ng sinag makanengneng ak na amayamay ya kuarta tan napakan koy pamilya nanengneng mo tatay nanengneng dalan amin.

</page>
<page link="http://phspirits.com/hari-sa-bukid-pangasinan-translation/">
Alikas nën Anselmo ya manggiwgiw so lima to nën intanëm to so pilimiron bukël. Amta to ya ag labay na hari na palandëy so gagawaën to, natataktakot mët diad nagawad sikato. Balët, balëg so nagamoran ëd saman. No makpël labat iray managtanëm, sarag dan nisabi ëd tagëy na palandëy so tabakon itatanëm da.

Binukay so dalin insan inkotkot so bukël.

Aman a labi, akogip nën Anselmo so hari. Wala rad katakëlan, mankaarapan. Amitlon tinapik na hari so dalin, insan taloran mëlanting a too so pinmaway diman. Inmësaës so hari balët ag to narëngël nën Anselmo, kasumpal to, binmatik iray mëlanting papaway na katakëlan.

Atilak si Anselmo tan imay hari, balët singa ag nanënëngnëng na hari so lakin natatakot. Tinapik lalamët na hari so dalin na amitlo tan mas amayamay so pinmaway iran mëlanting. Mankëlaw si Anselmo katon tinumbok to iramay mëlanting pian nëngnëngën no antoy gagawaën da.

Nën asabi to so sampot na katakëlan, inmangës sikato ëd samay apatnagan to, adasig so tanëm a tabako anggad nasabi na pakanëngnëng to. Natan labat akanëngnëng sikato na unman a karakël a tabako. Okupadon mantatanëm na mas amayamay nin tabako iramay mëlanting. Binilang nën Anselmo so nilasos a mëlanting a mankikimëy ëd saman a dalin.

Inëmbënan to may sakëy ya mëlanting insan to tinëpët no antoy gagawaën da. “Siyempre, para ya ëd hari,” balikas to may mëlanting, “kaukulaan na hari so tabako pian makasigarilyo.” Binmëneg may mëlanting ëd si Alselmo tan man-ëlëk ëd kaambagëlan na tëpët to.

Diman tinmunda so pankokogip to, ëd samay mëlanting tan samay tanëm a tabako. Manparok so puso nën Anselmo, karuman to labat intanëm imay pilimiron bukël, balët nononotën to la no antoy nagawan dusa ëd sikato.

Pigan agëw ya nan-gonigon sikato, nodnonotën ton ëkalën la may bukël a intanëm to. Ag makarëën so kanonotan to diad dusan onsabid sikato.

Siansia ni, anggapoy nagagawa. Onsasabi ni agëw tan nababalang ni so bulan kaibad labi. Mankukukaok ni so lalong ëd parehon oras inagëw-agëw, tan unbubuna nin siansia iray tabako diad Kanlaon.

Ag binmayag, naimano na arom ya linmampas lad golis so pantatanëman nën Anselmo. Binmalëg so maagom dan mata ëd naalan yaman, katon inawit da mët iray gawa dan bukël na tabako insan nantanëm diad pantatanëman nën Anselmo.

Balët, anggapo nin siansia so agawa. Apanoy tabako so entiron Kanlaon.

Wala ray arom a nampasakbay ëd saray managtanëm. “Nonot yo no antoy imbaga na hari! No dia tayo nantanëm, alaën to so entiron tabako insan to sigarilyoën ya amin!”

Balët anggapoy undëdëngël ëd panangasi da. Anggad maong a too ët napëpërëng ëd yaman.

Diad labi, wala ray nandaragop palibër ëd sakëy ya pool tan man-iistorya nipaakar ëd hari na palandëy. Ta no akin ët walay pakapanyari to ëd mundo balët pinili to so man-ayam kaiba ray totoo nën say man-olëy ëd sikara.

Ninonot da may nën binilin ira na hari ya ag ira mantatanëm diad lampas na linyan impagolis to ëd saray mëlanting palibër tan asinggër ëd tapëw na palandëy. Pantotongtongan da may agëw ya tinmaynan so hari. No panonto may akis na saray totoo nën impaamta man na hari.

“Say bilin ko labat ët ag kayo mantatanëm diad lampas to may golis ëd tagëy, no ag yo ya inonor, alaën kon amin so tabako insan anggapo mët la so balon unboyag diad gilig a palandëy anggad ag ko nasusumpal ya sigarilyoën man ya amin.” Tinapik tan inlukas na hari so dalin, insan abalang sikatod palandëy.

Intoor na totoo imay sipan da balët, siyempre, tinmunda ëd si Anselmo.

Anggano nid amin lan agawa, nantanëm nin siansia sikato na amayamay ya tabako. Anonotan to may kogip to, imay panlabay to na say pasol to ët singa may unman mët ëd hari, onsasabi anggad sampot a pakanengneng.

Kayari na pigan taon ët alingwanan lay totoo so hari na palandëy anggad samay sipan da ëd sikato.

Atanëman lay tabako so entiron palandëy na Kanlaon insan yinmaman la ray totoo lapod saray naaani da.

Anggad saray simplin too ët mikakasakëy ëd saray magarbon pistan gagawaën da. Singa anggapo so makapampatunda ëd panagselebra na totoo diad nala dan balon yaman.

Balët, tinmunda nën linmukas so dalin insan amawil imay hari na palandëy.

Unaan ya tinmaynan si Anselmo. Nalilikna toy giwgiw anggad pukë-pukël to, amta to ya sinmabi la so agëw na pambayaran ton amin so ginawa to. Ag mët la linmingaw sikato nën maplës a binmatik palëksab na palandëy.

Makapaërmen ya nëngnëngen so sinmublay. Nën saman a napnoy tabako, natan ët anggapo la so tanëm a nanëngnëng ëd Kanlaon. Ag makapanisia iray managtanëm ya unman labat kapëlës a nabalang iray tanëm da, alingwanan da lay tuan pakapanyari na hari.

Marëndëën so totoo, singa amta da lay nagawa. Kabëbëkta, sinmabog ëd dagëm so tapëw na palandëy ya nan-gaway abot a napnoy pool tan asëwëk.

Alabas lan maong so nagagawa ya ag mët la nanyarian na anggad say sangkamakpëlan ëd sikara. Nanlumbaan iray totoo ëd amin na direksiyon, natatakot ëd sanok na hari.

Aman a labi, nankogip si Anselmo.

Makapal ya asëwëk so pinmatnag ëd arap nën Anselmo. Inmukok sikato anggad anëngnëng to may hari ya masisisgarilyo na tabako. Tinmalimukor sikato san kinmërëw na perdona.

Balët ag lalamët naimano na hari si Anselmo. Amitlon tinapik na hari so dalin insan pinmaway iray mëlanting. Nan-awit iramay mëlanting na tabakon iyarom dimad samay sigarilyoën na hari.

Apaliberay asëwëk so palandëy na unsësëlëk anggad saray lëtak. Singa puwersan manpapairap. Alikas nën Anselmo ya singa natëtërak so pagëw to lapod samay amayamay ya nasusungap ton asëwëk.

Insan abangon sikato.

Linmipas iray taon tan wala la ray totoon pinmawil ëd palandëy. Nanlëtnëg iray purok dia rad diking to, balët anggapo lay masibëg odino siopan ambagël a mantanëm na tabako diad palandëy.

Anggapoy makaamta no anto lay nanmaliwa ëd Anselmo, ibabaga na arom ya inawit na hari sikato pian naitdan na niduduman dusa. Ibabaga da ray arom balët ya linmad arawi sikato ta babatikan toy sanok na hari.

Balët ag la bali, amta da ray totoo ya kapila mët iran nan-gaway aliwa. Anggapo so naitanëm ëd Kanlaon diad saray onsublay na henerasyon.

Anggapo anggad ag naupot na hari imay tabako to.
</page>
</main>
</text>
